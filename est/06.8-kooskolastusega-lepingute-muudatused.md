# Kooskõlastust nõudvad lepingumuudatused

## Sisukord

- [Kooskõlastust nõudvad lepingumuudatused](#kooskõlastust-nõudvad-lepingumuudatused)
  - [Sisukord](#sisukord)
  - [Sissejuhatus](#sissejuhatus)
  - [Lepingute tagasiulatuv sisestamine (algus- või lõppkuupäeva muudatused)](#lepingute-tagasiulatuv-sisestamine-algus--või-lõppkuupäeva-muudatused)
    - [Avatud tarne lepingud](#avatud-tarne-lepingud)
  - [Masinliidese sõnumid](#masinliidese-sõnumid)
    - [Sõnumid](#sõnumid)
    - [Sõnumite reeglid](#sõnumite-reeglid)

## Sissejuhatus

Vastavalt ärireeglitele on teatud lepingute sisestamisel või muutmisel vaja eelnevalt asjasse puutuvate turuosaliste eelnevat kooskõlastust.

Selliste tegevuste tarbeks on loodud eraldi teenused, mis kooskõlastamise protsessi toetavad.

> [!WARNING] 
> Kogu käesolevas dokumendis kirjeldatud funktsionaalsus on esialgsest skoobist välja arvatud.

## Lepingute tagasiulatuv sisestamine (algus- või lõppkuupäeva muudatused)

### Avatud tarne lepingud

Avatud tarne lepingute tagasiulatuvate muudatuste sisestamiseks on vajalik olemasoleva avatud tarnija, võrguettevõtja ja võrguettevõtja bilansihalduri kooskõlastus. Kooskõlastusi korjatakse kõikidelt korraga ja paralleelselt. Järgnevalt on toodud sõnumite kirjeldused, näited ja reeglid

1. Avatud tarnija sisestab taotluse muuta avatud tarne lepingu algus- või lõppkuupäeva.
2. Taotlus määratakse kooskõlastuseks järgmistele turuosalistele:
   - mõõtepunkti avatud tarnijale – ainult juhul kui mõõtepunktis on kliendil avatud tarne leping;
   - mõõtepunkti avatud tarnija bilansihaldurile – ainult juhul kui mõõtepunktis on kliendil avatud tarne leping (ja see avatud tarnija ise ei ole bilansihaldur);
   - mõõtepunkti võrguettevõtjale või tema nimetatud müüjale;
   - võrguettevõtja või tema nimetatud müüja bilansihaldurile (ainult juhul kui nimetatud müüja puhul ei ole see nimetatud müüja ise bilansihalduriks).
3. Eelmainitud kooskõlastuste ja muude tarnijavahetuse tingimuste vastavusel Andmeladu kinnitab muudatuse automaatselt.

## Masinliidese sõnumid

### Sõnumid

| Sõnum                                        | Eesmärk                                                            |
|----------------------------------------------|--------------------------------------------------------------------|
| `POST /api/{version}/agreement-coordination`       | Lepingu muutmise taotluse loomine |
| `POST /api/{version}/agreement-coordination/search` | Lepingu muutmise taotluste otsimine          |
| `POST /api/{version}/agreement-coordination/instruction`       | Lepingu muutmise taotlusele vastamine                                                  |

Sõnumite struktuuride ja validatsioonide kirjelduste kohta loe dokumendist [Andmelao kirjeldus ja infovahetuse üldpõhimõtted](01-avp-kirjeldus-ja-infovahetuse-yldpohimotted.md)

### Sõnumite reeglid

> [!WARNING] 
> Kirjeldatud funktsionaalsus lisatakse hiljem, praegu pole veel nende sõnumite kasutamine võimalik.

> [!NOTE]
> Andmete saatmise ja pärimise õigused on kirjeldatud dokumendis [Autentimine ja autoriseerimine](03-autentimine-ja-autoriseerimine.md)

##### `agreement-coordination` reeglid

- Päringut saab luua vaid avatud tarne lepingutele (`agreementType = SUPPLY`).
- Taotluse esitaja peab olema avatud tarnija rollis.
- Taotluse esitaja peab taotluses esitatud lepingus olema teenusepakkuja rollis.
- Ühe mõõtepunkti lepingute perioodid ei tohi kattuda.
- Taotlusele peab lisama lepingu soovitud kuupäevad:
  - `proposedValidFrom` näitab uut soovitud lepingu alguskuupäeva;
  - `proposedValidTo` näitab uut soovitud lepingu lõppkuupäeva.
- Võrguleping peab katma terve soovitud avatud tarne lepingu perioodi.
- `agreementAction` näitab, kas tegu on lepingu loomisega või uuendamisega. Võimalikud valikud on: `CREATE`ja `UPDATE`.
- Taotluse lisamisel on põhjenduse lisamine kohustuslik.

##### `agreement-coordination/search` reeglid

- Pärida saab maksimaalselt 30 päeva pikkuse perioodi taotlusi.
- Pärida saab vaid mineviku taotlusi - `creationDateTo` ei tohi olla tulevikus.

##### `agreement-coordination/instruction` reeglid

- Võimalikud vastused (`instruction`) on järgmised:
  - `APPROVED` - Kooskõlastust saab anda, kui staatus on `READY_FOR_APPROVAL` ja kõik eelnevad osapooled on taotluse kooskõlastanud. Kooskõlastust ei saa anda tühistatud taotlusele.
  - `DENIED` - Kooskõlastust saab anda, kui staatus on `READY_FOR_APPROVAL` ja kõik eelnevad osapooled on taotluse kooskõlastanud. - Kooskõlastusest keeldumise korral on põhjenduse lisamine kohustuslik. Kooskõlastust ei saa anda tühistatud taotlusele. Esimene kooskõlastusest keeldumine lõpetab kooskõlastuse protsessi ja järgmiste kooskõlastusvastuste saatmine pole enam võimalik.
  - `CANCELLED` - Kooskõlastusprotsessi saab tühistada vaid taotluse saatja. Tühistamine on võimalik, kui staatus on `WAITING_FOR_APPROVAL`. See tähendab, et tühistamine on võimalik vaid juhul, kui keegi ei ole veel taotlust kinnitanud ega tagasi lükanud.
