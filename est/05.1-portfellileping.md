# Portfellilepingud

## Sisukord

- [Portfellilepingud](#portfellilepingud)
  - [Sisukord](#sisukord)
  - [Sissejuhatus](#sissejuhatus)
  - [Portfellilepingute edastamine](#portfellilepingute-edastamine)
    - [Masinliidese sõnumid](#masinliidese-sõnumid)
      - [Sõnumid](#sõnumid)
      - [Sõnumite reeglid](#sõnumite-reeglid)

## Sissejuhatus

Iga võrguettevõtja ja avatud tarnija peab omama mõne teise avatud tarnijaga oma portfelli kohta avatud tarne lepingut, mida nimetatakse Andmelaos portfellilepinguks (kui tarbijal ja tootjal on avatud tarne lepingud mõõtepunktide lõikes, siis võrguettevõtjal ja avatud tarnijal ehk müüjal on avatud tarne lepinguid juriidilise isiku lõikes).

Kui avatud tarnijal puudub avatud tarne portfellileping, ei saa ta avatud tarnijana tegutseda ning süsteemihaldur lõpetab tema tegevuse ja avatud tarne lepingud.

Kui võrguettevõtjal puudub avatud tarne portfellileping, määratakse tema avatud tarnijaks tema nn ülem-võrguettevõtja avatud tarnija ning süsteemihaldur edastab vastava info Konkurentsiametile.

Võrguettevõtja arveldab võrgukao energiakogused oma portfellilepingus määratud avatud tarnijaga.

**Portfellileping võrguettevõtjale**:

Võrguettevõtja-võrguettevõtja vahelised mõõtepunktid on mõõtepunkti tehniliste andmetega määratletud kui võrguettevõtja piirimõõtepunktid. Avatud tarnija poolt võrguettevõtja sisestamisel portfellilepinguga liiguvad kõik selle võrguettevõtja piirimõõtepunktid, kus võrguettevõtja on ise kliendiks (mõõtepunkti metaandmete alusel) automaatselt tema avatud tarne piirkonda.

**Portfellileping teisele avatud tarnijale**:

Avatud tarnija poolt teise avatud tarnija lisamisel portfellilepinguga lisanduvad tarneahelasse kõik mõõtepunktid, mis on lisatava avatud tarnija tarneahelas. Teise avatud tarnija lepingute mõõtepunktid on bilansihaldurile bilansiselgituse mõõtepunktid vaid juhul, kui vastava mõõtepunkti võrguettevõtja on teise bilansihalduri piirkonnas.

## Portfellilepingute edastamine

Portfellilepingu saab Andmelattu sisestada vaid see avatud tarnija, kes vastava võrguettevõtja või müüja oma kliendiks on võtnud. Portfellileping võrguettevõtjale sisaldab siinjuures avatud tarnet tema võrgukadudele ja üldteenuse portfellile.

Lepingute teenuste kasutamise ettnähtud protsess on kirjeldatud dokumendis [Lepingud](05-lepingud.md). Järgnevalt on kirjeldatud Andmelao täiendavad tegevused erinevates portfellilepingutega seotud tegevustes:

- Andmeladu teavitab uuest või muutunud portfellilepingust portfellilepingu klienti `changes` teenuse vahendusel.
- Kui portfellileping on sõlmitud portfelliteenust pakkuva avatud tarnija ja võrguettevõtja vahel, siis Andmeladu registreerib kõigi võrguettevõtja piirmõõtepunktide kohta automaatselt avatud tarne lepingu(d) sellega, kes portfellilepingu edastas. Automaatsete avatud tarne lepingute kehtivusajad on otseses sõltuvuses nii portfelli- kui ka piirimõõtepunkti võrgulepingu kehtivusaegadest põhimõttel, et avatud tarne lepingu kehtivusaeg ei tohi kummasti otsast ületada ei portfelli- ega võrgulepingu kehtivusaegu. Seega portfellilepingute genereerimisel määratakse kehtivusajad järgmiselt:
  - alguse kuupäevaks saab portfellilepingu ja piirimõõtepunkti võrgulepingu lõppkuupäevadest suurim;
  - lõppkuupäevaks saab portfellilepingu ja piirimõõtepunkti võrgulepingu lõppkuupäevadest väikseim.
- Portfellilepingu lõppkuupäeva vähendamisel määrab Andmeladu kõikidele automaatselt genereeritud avatud tarne lepingutele sama lõppkuupäeva.
- Portfellilepingu kustutamisel kustutab Andmeladu ka kõik automaatselt genereeritud avatud tarne lepingud.
- Portfellilepingu lõppkuupäeva pikendamisel pikendab Andmeladu nende automaatselt genereeritud avatud tarne lepingute lõppkuupäeva, mis olid eelnevalt portfellilepingu kuupäeva vähendamisega seonduvalt automaatselt lühendatud. Pikendamine toimub maksimaalselt portfellilepingu lõppkuupäevani või avatud tarne lepingu algse lõppkuupäevani.
- Kui portfellileping on sõlmitud avatud tarnija ja avatud tarnija vahel, siis automaatseid avatud tarne lepinguid Andmeladu ei registreeri.

### Masinliidese sõnumid

#### Sõnumid

Sõnumite kirjelduse kohta loe lepingute ülddokumendist [Lepingud](05-lepingud.md).

> **Note**
> Andmete saatmise ja pärimise õigused on kirjeldatud dokumendis [Autentimine ja autoriseerimine](02-autentimine-ja-autoriseerimine.md)

#### Sõnumite reeglid

Lepingute üldreeglid on kirjeldatud dokumendis [Lepingud](05-lepingud.md#sõnumite-reeglid)

Portfellileping täiendavad reeglid on:

- Lepingu algus tohib olla ainult kuu esimene päev.
- Lepingu algus peab olema vähemalt 7 päeva tulevikus.
- Lepingu lõpp tohib olla ainult kuu viimane päev.
- Lepingu lõpp peab olema vähemalt 7 päeva tulevikus.
- Lepingu andmestikus ei tohi olla mõõtepunkte.
- Lepingus ei tohi sätestada enneaegse lõpetamise tasu.
- Lepingut ei saa kustutada, kui lepingu kehtivuseni on jäänud vähem kui 7 päeva.
