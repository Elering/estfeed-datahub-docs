## Infovahetuse üldpõhimõtted

## Sisukord

<!-- TOC -->
  * [Infovahetuse üldpõhimõtted](#infovahetuse-üldpõhimõtted)
  * [Sisukord](#sisukord)
  * [Sissejuhatus](#sissejuhatus)
  * [Keskkonnad](#keskkonnad)
  * [Üldreeglid](#üldreeglid)
  * [Aja esitamise reeglid](#aja-esitamise-reeglid)
  * [Vastussõnumite koodid](#vastussõnumite-koodid)
  * [Vastuste lehitsemine](#vastuste-lehitsemine)
  * [Kasutajaliidese üldpõhimõtted](#kasutajaliidese-üldpõhimõtted)
<!-- TOC -->

## Sissejuhatus

Automaatne infovahetus (masinliidestus) toimub Andmelao ja kliendi infosüsteemi vahel REST liidese abil. Infovahetuseks süsteemide vahel kasutatakse JSON-formaadis esitatud sõnumeid.

## Keskkonnad

Andmelao veebirakendus:

- [Avalik test keskkond](https://public-test-datahub.elering.ee/login)
- [Live keskkond](https://datahub.elering.ee/login)

Andmelao masinliidese otspunktid:

- Avalik test keskkond:
    - Andmete levitamise teenused: `https://public-test-dd-datahub.elering.ee`
    - Raportite teenused: `https://public-test-rpt-datahub.elering.ee`
    - Ülejäänud teenused: `https://public-test-datahub.elering.ee`
- Live keskkond:
    - Andmete levitamise teenused: `https://dd-datahub.elering.ee`
    - Raportite teenused: `https://rpt-datahub.elering.ee`
    - Ülejäänud teenused: `https://datahub.elering.ee`

Andmelao OpenApi teenuste kirjeldused:

- Avalik test keskkond:
    - [Andmete levitamise teenused](https://public-test-dd-datahub.elering.ee/swagger-ui/index.html)
    - [Raportite teenused](https://public-test-rpt-datahub.elering.ee/swagger-ui/index.html)
    - [Ülejäänud teenused](https://public-test-datahub.elering.ee/swagger-ui/index.html)
- Live keskkond:
    - [Andmete levitamise teenused](https://dd-datahub.elering.ee/swagger-ui/index.html)
    - [Raportite teenused](https://rpt-datahub.elering.ee/swagger-ui/index.html)
    - [Ülejäänud teenused](https://datahub.elering.ee/swagger-ui/index.html)

## Üldreeglid

- Kohustuslikud (tärniga tähistatud) elemendid peavad olema alati lisatud. Elemendi puudumisel muutub sõnum töötlematuks ja seda ei aktsepteerita vastuvõtval poolel.
- Osad elemendid on kohustuslikud ainult teatud juhtudel. Sellisel juhul on kohustuslikkuse reegel leitav sõnumi või elemendi kirjeldusest või käesolevatest dokumentidest.
- Kui element ei ole kohustuslik, siis võib see puududa.
- Sõnumites kasutatakse vaikimisi UTF-8 kodeeringut.

## Masinliidese sõnumi päise reeglid

Üldiselt väärtustavad erinevad keelte teegid HTTP sõnumi päised automaatselt, kuid Andmelaudu nõuab mõningaid täiendavaid päiseid, mida peab masinliidest kasutades täiendavalt sättima:

| Päise atribuudi nimi      | Selgitus                                                                                                                                             | Näide                                          |
|---------------------------|------------------------------------------------------------------------------------------------------------------------------------------------------|------------------------------------------------|
| Authorization             | Autoriseerimisel saadud JWT token. Loe täpsemalt autoriseerimise kohta lehelt [Autentimine ja autoriseerimine](03-autentimine-ja-autoriseerimine.md) | "Bearer eyJhbGciOiJSUzI1NiIsInR5cCIgOiAiSl..." |
| x-document-identification | Sõnumi unikaalne UUID. Peab olema igal sõnumil erinev. Peab vastama UUID formaadile                                                                  | "dc8bbc4c-c021-4dc5-a5be-ead707e1dcfc"         |
| x-document-date-time      | Sõnumi koostamise ajatempel ISO-8601 formaadis                                                                                                       | "2024-11-27T07:56:53.075377+00:00"             |


## Aja esitamise reeglid

- Kõik ajad esitatakse vastavalt [ISO-8601](http://en.wikipedia.org/wiki/ISO_8601) formaadile. Süsteem toetab nii UTC kui ka ajatsooniga ajaväärtust. Seega nii `2023-04-01T00:00Z` kui ka `2023-04-01T00:00+03:00` on lubatud.

## Vastussõnumite koodid

Kasutusel on klassikalised REST API vastuskoodid. Veaolukordade korral tagastab süsteem võimalusel info vea põhjuse kohta. Vea kirjeldused on nii inim- kui masinloatavas formaadis.

Loe täpsemalt dokumendist [Andmevahetusliidese veakoodid](35-veakoodid.md)

## Vastuste lehitsemine

Paljud teenused, mis võimaldavad andmeid otsida pakuvad andmete lehitsemise (paging) võimalust. Lehitsemisega on võimalik piirata korraga päritavate andmete hulka ja vaadelda andmeid lehtede kaupa.
Standardne lehitsemise sektsioon päringus on järgmine:

```json
"pagination": {
  "page": 0,
  "pageSize": 500
}
```

* `page`ehk leheküljenumber algab 0-st. Iga järgneva päringuga saab väärtust 1 võrra tõsta ja seega teostada andmete sirvimist lehekülgede kaupa
* `pageSize` on maksimaalne lubatud kirjete arv ühel lehel. Swaggeris on dokumenteeritud maksimaalsed väärtused.

Teenused, mis võimaldavad lehitsemist, annavad vastussõnumis infot, mis lehe andmeid hetkel kuvatakse (`page`) ning palju lehti kokku tuvastati (`totalPages`):

```json
"pagination": {
  "page": 0,
  "totalPages": 1
}
```

## Kasutajaliidese üldpõhimõtted

Käesoleva dokumentatsiooni teised lehed ja lõigud sisaldavad täpsemaid juhiseid kasutajaliidese kasutamiseks. Kuid me soovitame esmalt vaadata sissejuhatavat videot: [The new Estfeed data exchange platform user interface workshop, 21.08.2024](https://www.youtube.com/watch?v=YTClvPhINEg)