# Tarnijavahetuse protsess

## Sisukord

- [Tarnijavahetuse protsess](#tarnijavahetuse-protsess)
  - [Sisukord](#sisukord)
  - [Sissejuhatus](#sissejuhatus)
  - [Avatud tarnija vahetuse üldpõhimõtted](#avatud-tarnija-vahetuse-üldpõhimõtted)
  - [Tähtajalised ja tähtajatud avatud tarne lepingud](#tähtajalised-ja-tähtajatud-avatud-tarne-lepingud)
  - [Protsessi kirjeldus](#protsessi-kirjeldus)
    - [Avatud tarnija vahetuse protsessijoonised](#avatud-tarnija-vahetuse-protsessijoonised)
      - [Avatud tarne lepinguga turuosalisele tarnijavahetuse protsess](#avatud-tarne-lepinguga-turuosalisele-tarnijavahetuse-protsess)
      - [Avatud tarne lepinguta (nn üldteenusel) turuosalisele tarnijavahetuse protsess](#avatud-tarne-lepinguta-nn-üldteenusel-turuosalisele-tarnijavahetuse-protsess)
    - [Avatud tarnija vahetuse NÄITED alates 01.01.2023](#avatud-tarnija-vahetuse-näited-alates-01012023)
      - [Tarnijavahetus, võrguleping ei muutu](#tarnijavahetus-võrguleping-ei-muutu)
      - [Tarnijavahetus, võrguleping ei muutu, klient tühistab lepingu 14 päeva jooksul](#tarnijavahetus-võrguleping-ei-muutu-klient-tühistab-lepingu-14-päeva-jooksul)
      - [Avatud tarne lepinguta perioodile uue lepingu lisamine, võrguleping ei muutu](#avatud-tarne-lepinguta-perioodile-uue-lepingu-lisamine-võrguleping-ei-muutu)
      - [Avatud tarne lepingu sõlmimine tulenevalt tarbija vahetumisest\*\*, uus võrguleping!](#avatud-tarne-lepingu-sõlmimine-tulenevalt-tarbija-vahetumisest-uus-võrguleping)
    - [Avatud tarnija vahetuse KKK](#avatud-tarnija-vahetuse-kkk)

## Sissejuhatus

Avatud tarne reeglid ja tarnija vahetus on sätestatud elektrituruseaduses ja elektrituru toimimise võrgueeskirjas toodud nõuetega. Käesolevas dokumendis on kirjeldatud protsess ja reeglid, kuidas toimub avatud tarnija vahetus alates **01.01.2023**.

Avatud tarnija vahetuse protsessi reeglid rakenduvad ainult juhul, kui turuosaline soovib vahetada olemasolevat avatud tarnijat. Teisisõnu eksisteerib Andmelaos aktiivne avatud tarne leping või on rakendunud üldteenus.

Käesolevas dokumendis ei korrata reegleid, mis on kirjeldatud [Avatud tarne lepingu](06.3-avatud-tarne-leping.md) dokumendis.

## Avatud tarnija vahetuse üldpõhimõtted

Avatud tarnija vahetuse protseduuri reeglite aluseks Andmelaos on Elektrituruseaduses ja elektrituru toimimise võrgueeskirjas sätestatud nõuded.

1. Andmelaos avatud tarnija vahetamise kord **ei käsitle tarnijaga** kokkulepitud **määratud** tehinguid. Määratud tarneks nimetatakse enne kauplemisperioodi algust kauplemisperioodiks kokkulepitud müüdava/ostetava elektrienergia koguseid. Määratud tarneid võib turuosalisel olla kokku lepitud mitu. Andmeladu ei sisalda infot määratud tarne tehingute kohta.
2. Tarnija võib vahetuda ükskõik millisel päeval.
3. Avatud tarne lepingu algusaja mõõtepunktis sisestab Andmelattu avatud tarnija.
4. Avatud tarne lepingu saab lõpetada avatud tarnija ise enda avatud tarne lepingute osas või lõpetab avatud tarne lepingu Andmeladu, kui mõõtepunktis registreerib kliendi kohta uue avatud tarne lepingu uus avatud tarnija.
5. Kui avatud tarnija ütleb avatud tarne lepingu üles või lõpetab selle muul viisil, sisestab ta Andmelattu lepingu lõpetamise andmed.
6. Uus avatud tarnija edastab Andmelattu teate uue avatud tarne lepingu kohta seadusandluses toodud tähtajaks.
7. Uus avatud tarnija peab enne avatud tarne lepingu sõlmimist Andmelao kaudu kontrollima, kas turuosalisel on olemas kehtiva võrgulepinguga mõõtepunkt, mille kohta isik soovib avatud tarne lepingut sõlmida ning kas turuosalise kehtiv avatud tarne leping sisaldab ennetähtaegse lepingu lõpetamise tasunõuet. Viimase korral on avatud tarnija kohustus informeerida turuosalist lepingu nõudest veendumaks, et turuosaline on teadlik tarnijavahetusega kaasnevatest võimalikest kuludest

## Tähtajalised ja tähtajatud avatud tarne lepingud

Avatud tarne leping võib olla sõlmitud igale turuosalisele kas tähtajatuna või tähtajalisena, sõltuvalt lepingu sõlmimise kokkulepetest avatud tarnija ja turuosalise vahel. Avatud tarnijal tuleb Andmelattu edastada lepingu info järgmiselt:

1. Avatud tarnija sisestab Andmelattu avatud tarne lepingu **tähtajatuna**, kui turuosalisega sõlmitud lepingul puudub lõpptähtaeg ning turuosalisele ei kaasne lepingu lõpetamisega tasunõudeid avatud tarnijalt;
2. Avatud tarnija sisestab Andmelattu avatud tarne lepingu **tähtajalisena**, kui turuosalisega on sõlmitud tähtaegne leping ning turuosalisele võib kaasneda lepingu ennetähtaegse lõpetamise tasunõudeid avatud tarnijalt. Seetõttu **avatud tarnija on kohustatud** tähtajalise lepingu korral sisestatama Andmelattu info avatud tarne lepingu lõppkuupäevast ning kas turuosalisele on lepinguga sätestatud ennetähtaegse lõpetamise **tasunõudeid** avatud tarnijalt (**jah/ei**). Ennetähtaegsete lepingute tasunõuete proportsionaalsuse üle teostab järelevalvet Konkurentsiamet (tasuinfo ei ole edastatud Andmelattu).

## Protsessi kirjeldus

Avatud tarnija vahetumine võib toimuda **misiganes** kalendripäeval järgides allolevat protsessi:

1. Tarnijavahetuse protsess Andmelaos algab uuelt avatud tarnijalt turuosalise kohta uue lepinguinfo edastamisega vähemalt 14 päeva ette. Uue lepinguinfo kättesaamisel lõpetab Andmeladu turuosalise senise avatud tarne viivitamata ning edastab lepingumuudatuse info seotud avatud tarnijatele ja võrguettevõtjale;
2. Uus avatud tarnija peab enne avatud tarne lepingu sõlmimist Andmelao kaudu kontrollima, kas turuosalisel on olemas kehtiva võrgulepinguga mõõtepunkt, mille kohta isik soovib avatud tarne lepingut sõlmida ning kas turuosalise kehtiv avatud tarne leping sisaldab ennetähtaegse lepingu lõpetamise tasunõuet. Viimase korral on avatud tarnija kohustus informeerida turuosalist lepingu nõudest veendumaks, et turuosaline on teadlik tarnijavahetusega kaasnevatest võimalikest kuludest;
3. Tarbijal on võimalik taganeda avatud tarne lepingu sõlmimisest 14 päeva jooksul. Sellisel juhul avatud tarnija tühistab lepingu Andmelaos enne lepingu jõustumise aega (hiljemalt 1 päev ette). Avatud tarnija saab ka muul põhjusel edastada Andmelattu turuosalisega lepingu lõpetamise vähemalt 1 päev ette ajakavas;

### Avatud tarnija vahetuse protsessijoonised

#### Avatud tarne lepinguga turuosalisele tarnijavahetuse protsess

Turuosaline saab avatud tarnija vahetuseks lõpetada kehtiva avatud tarne lepingu läbi uue avatud tarnijaga lepingu sõlmimise protsessi, mille alusel volitab ta uuel avatud tarnijal läbi Andmelao andmevahetuse oma senist avatud tarne lepingu lõpetama. Tarnijavahetuse ajakava määratakse elektrituru toimimise võrgueeskirjaga.

![Tarnijavahetuse protsess läbi uue avatud tarnija lepingu sõlmimise](../images/tarnijavahetuse-protsess-labi-uue-avatud-tarnija-lepingu-solmimise.png)

*Joonis 1. Tarnijavahetuse protsess läbi uue avatud tarnija lepingu sõlmimise*

Kui avatud tarnija edastab Andmelattu uue lepingu info, kontrollib Andmeladu koheselt lepingu info edastamise nõuetekohasust ning edastab senisele avatud tarnijale lepingu lõpetamise sõnumi ja uuele avatud tarnijale lepingu registreerimise sõnumi. Andmeladu tagab, et tehniliselt on tarnijavahetus teostatud ja info edastatud osapooltele alla 24 tunni.

Tarnijavahetusel läbi uue avatud tarnijaga lepingu sõlmimise klient ei jää üldteenusele.

#### Avatud tarne lepinguta (nn üldteenusel) turuosalisele tarnijavahetuse protsess

Kui turuosalisel ei ole mõõtepunkti kohta sõlmitud avatud tarne lepingut, on tema avatud tarnijaks mõõtepunkti võrguettevõtja või võrguettevõtja poolt nimetatud müüja. Klient saab sõlmida sellisel juhul uue avatud tarne lepingu ajakavas, et uus avatud tarnija on lepinguinfo edastanud vähemalt 1 päev ette.

![Avatud tarne lepingu sõlmimise protsess lepinguta kliendile](../images/avatud-tarne-lepingu-solmimise-protsess-lepinguta-kliendile.png)

*Joonis 2: Avatud tarne lepingu sõlmimise protsess lepinguta kliendile*

### Avatud tarnija vahetuse NÄITED alates 01.01.2023

#### Tarnijavahetus, võrguleping ei muutu

1. Avatud tarnija saab AVPst enne lepingu edastamise infot pärida mõõtepunkti EIC koodi ning kas mõõtepunktis on kehtiv võrguleping ning avatud tarne lepingud (avatud tarnija andmeteta)

| Näide: 05.09.2022 seisuga kehtivate lepingute info                                           | 05.09.2022 kell 9.00  |
|----------------------------------------------------------------------------------------------|-----------------------|
| Avatud tarne leping (Müüja A, nime ei edastata)                                              | 01.01.2022-….         |
| Avatud tarne leping (Müüja B, nime ei edastata), ennetähtaegse lepingu lõpetamise tasu - JAH | 01.01.2023-31.12.2023 |

2. Avatud tarnija soovib sisestada lepingut alates algusajaga 20.09.2022. **NB,** lepingu sisestamisel tähtajatuna lõpetab Andmeladu kehtivuse nii olemasoleval lepingul kui uuel, mis algab 01.01.2023. Müüja peab veenduma, et on kontrollinud, et kliendile on ennetähtaegse lepingu lõpetamine/tühistamine lubatud/sobiv (müüja saab info AVPst). Kui klient soovib lepingut vaid kuni 31.12.2022, tuleb müüjal vastavalt ka lepinguinfo edastada. Sellisel juhul Andmeladu ei lõpeta lepingut, mis algab 01.01.2023.

| Näide: 05.09.2022 müüja C edastab lepingu 20.09.2022-31.12.2022            | 05.09.2022                                       |
|----------------------------------------------------------------------------|--------------------------------------------------|
| Avatud tarne leping (Müüja A)                                              | 01.01.2022-19.09.2022 (lõpetatud Andmelao poolt) |
| Avatud tarne leping (Müüja C)                                              | 20.09.2022-31.12.2022                            |
| Avatud tarne leping (Müüja B), ennetähtaegse lepingu lõpetamise tasu - JAH | 01.01.2023-31.12.2023                            |

Juhul kui müüja edastab tähtajatu uue lepinguinfo, on Andmelaos lepingud järgmised:

| Näide: 05.09.2022 müüja C edastab lepingu 20.09.2022-….                    | 05.09.2022                                       |
|----------------------------------------------------------------------------|--------------------------------------------------|
| Avatud tarne leping (Müüja A)                                              | 01.01.2022-19.09.2022 (lõpetatud Andmelao poolt) |
| Avatud tarne leping (Müüja C)                                              | 20.09.2022-….                                    |
| Avatud tarne leping (Müüja B), ennetähtaegse lepingu lõpetamise tasu - JAH | tühistatud                                       |

#### Tarnijavahetus, võrguleping ei muutu, klient tühistab lepingu 14 päeva jooksul

1. Avatud tarnija saab Andmelaos enne lepingu jõustumist 14p jooksul tühistada avatud tarne lepingu kliendi taotlusest tulenevalt. NB, lepingut ei saa tühistada, kui see on rakendunud.
2. Andmeladu tühistab veel mittejõustunud lepingu ning klient jääb sellisel juhul kas üldteenusele/bilansienergia hinnale või sõlmib vähemalt 1p ette uue avatud tarne lepingu. Tühistamisega Andmeladu ei muuda juba lõpetatud lepingute staatust.

| Näide: 05.09.2022 müüja C edastas lepingu 20.09.2022-31.12.2022. Müüja tühistab lepingu 10.09.2022 | 10.09.2022                                       |
|----------------------------------------------------------------------------------------------------|--------------------------------------------------|
| Avatud tarne leping (Müüja A)                                                                      | 01.01.2022-19.09.2022 (lõpetatud Andmelao poolt) |
| Avatud tarne leping (Müüja C)                                                                      | Tühistatud                                       |
| Avatud tarne leping (Müüja B), ennetähtaegse lepingu lõpetamise tasu - JAH                         | 01.01.2023-31.12.2023                            |

#### Avatud tarne lepinguta perioodile uue lepingu lisamine, võrguleping ei muutu

Kui kliendil ei ole avatud tarne lepingut (päeva lõikes), saab uue avatud tarne lepingu edastada vähemalt 1p ette

| Näide: 11.09.2022 seisuga on Andmelaos järgmise lepingud                                                    | 11.09.2022                                       |
|-------------------------------------------------------------------------------------------------------------|--------------------------------------------------|
| Avatud tarne leping (Müüja A)                                                                               | 01.01.2022-19.09.2022 (lõpetatud Andmelao poolt) |
| Leping algusajaga 20.09.2022 on võimalus edastada kuni 19.09.2022                                           | Lepingu algusaeg 20.09.2022                      |
| Leping algusajaga 21.09.2022 on võimalus edastada kuni 20.09.2022. Sellisel juhul on klient 1p üldteenusel. | Lepingu algusaeg 21.09.2022                      |
| Jne                                                                                                         | Jne                                              |
| Avatud tarne leping (Müüja B), ennetähtaegse lepingu lõpetamise tasu - JAH                                  | 01.01.2023-31.12.2023                            |

#### Avatud tarne lepingu sõlmimine tulenevalt tarbija vahetumisest**, uus võrguleping!

**PROTSESS EI MUUTU!**

Avatud tarne leping saab jõustuda alates võrgulepingu jõustumise kuupäevast. Võrgulepingu lõpetamise korral lõpeb avatud tarne leping võrgulepingu lõpetamise päeval südaöösel.

Avatud tarnijal on võimalus avatud tarne lepingut sisestada kuni kaks päeva pärast võrgulepingu algusaega ehk 48h jooksul alates võrgulepingu jõustumisest (sõltumata võrgulepingu sisestamise kuupäevast).

- Kui turuosaline vahetub, sõlmib mõõtepunkti uus turuosaline uue avatud tarne lepingu hiljemalt eelmise lepingu lõppemise ajaks.
- Avatud tarne leping saab jõustuda alates võrgulepingu jõustumise kuupäevast. Võrgulepingu lõpetamise korral lõpeb avatud tarne leping võrgulepingu lõpetamise päeval südaöösel.
- Avatud tarnijal on võimalus avatud tarne lepingut sisestada kuni kaks päeva pärast võrgulepingu algusaega ehk 48h jooksul alates võrgulepingu jõustumisest (sõltumata võrgulepingu sisestamise kuupäevast).

Näide:

| Uue võrgulepingu algusaeg                                         | 22.04.2017 kell 00.00     |
|-------------------------------------------------------------------|---------------------------|
| Uue võrgulepingu sisestamise lõpptähtaeg võrguettevõtjale         | 21.04.2017 kell 23.59     |
| Uue avatud tarne lepingu sisestamise lõpptähtaeg avatud tarnijale | 23.04.2017 kell 23.59     |

### Avatud tarnija vahetuse KKK

| Küsimus | Vastus |
|---|---|
| Klient teeb kuupäeval X lepingu Müüjaga A 14 p ette – lepingu algus X+14. Leping sisestatakse Andmelattu. Klient teeb uue lepingu samal kuupäeval X Müüjaga B. Kas Müüja 2 saab sisestada oma lepingut X+14 kuupäeva algusega? | Saab. Müüja A lepingu tühistab Andmeladu ja kehtima jääb hiljem sisestatud leping ehk Müüja B leping. |
| Mis juhtub kliendiga, kui ta taganeb nt kolm päeva enne lepingu kehtima hakkamist (leping sõlmitud kuupäeval 5, Andmelaos registreeritud algukuupäev 19, klient taganeb lepingust 16. kuupäeval)? | Müüja tühistab esimesel võimalusel oma lepingu Andmelaos ja klient on alates tühistatud lepingu algsest alguskuupäevast üldteenusel ehk uus müüja saab lepingu registreerida 1 p ette. |
| Kas eelmise müüja leping taastatakse Andmelaos automaatselt, kui uus leping tühistatakse? | Ei. Klient jääb üldteenusele ja müüja saab registreerida esimesest üldteenuse päevast uue lepingu. |
| Üldteenusel olev klient sõlmib lepingu, mis hakkab kehtima järgmisest päevast. Klient taganeb lepingust nt 10 päeva pärast. Mis reeglid kehtivad sellisel juhul.| Taganeda ei saa lepingust, mis juba kehtib. Ehk tarnitud energia eest tuleb kliendil tasuda ning lepingu võib lõpetada taganemise päeval ja klient jääb järgmisest päevast üldteenusele. |
